---
title: Safnarar
opnun: 2019-04-06T12:53:20.093Z
lokun: 2019-06-01T12:53:20.138Z
mynd: /pics/safnarar03-840x320.jpg
stadur: Skaftfell
about: >+
  Sýning á undursamlega óvenjulegum og fjölbreyttum söfnum fengin að láni frá
  íbúum Seyðisfjarðar og nærliggjandi svæðum.


  Opnun 6. apríl, kl. 16:00-18:00. Allir eru velkomnir.


  Öll erum við í eðli okkar safnarar, ýmist af ásettu ráði en oft af tilviljun.
  Slík söfn endurspegla oft á tíðum persónuleika okkar og geta sem slík sagt
  okkur eitthvað um safnarann. Sýning þessi varð að veruleika þegar íbúum
  bæjarins og nærliggjandi svæða var boðið að sýna hluti sem þau safna.


  Slík breidd safna endurspeglar fjölbreytileika íbúanna. Þau spanna allt frá
  úrvali ritvéla til kvikmyndaskráa, frá servíettum til vespuhreiðra. Markmiðið
  var að opna fyrir eins fjölbreytt úrval hluta og mögulegt væri og sú stefna
  tekin að sýna allt sem stofnuninni biðist, innan tilhlýðilegra marka.


  Með verkefninu er gerð tilraun til að draga upp mynd af samfélaginu með því að
  sýna þessa hluti sem eru einhvern hátt hlaðnir merkingu eða hafa
  tilfinningalegt gildi fyrir okkur. Með hverju safni fylgja upplýsingar um
  safnarann ásamt texta frá eigandanum sem skýrir frá safninu og hvers vegna það
  skiptir hann máli.


  Við vonumst til að verkefnið sé skýrt dæmi um hvernig samfélag Seyðisfjarðar
  getur verið skapandi þátttakandi í starfseminni en ekki einvörðungu sem
  áhorfandi. Enn fremur, vonumst við til þess að sýningin endurspegli með
  einhverju móti bæði eðli safna og söfnunar auk hlutverks nútímagallerís og
  samband þess við nærsamfélagið. Verkefnið er til þess fallið að varpa fram
  spurningum um hvað það þýðir að vera safnari, hvort að söfnun þurfi að vera
  meðvituð og hver skilgreining safna sé. 

about_en: ...
path: /exhibition/safnarar
---

