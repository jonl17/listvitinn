---
title: Vor
opnun: 2019-05-18T08:43:00.031Z
lokun: 2019-09-29T08:43:00.063Z
mynd: /pics/jonna-jónborg-sigurðardóttir-sjúkdómar-2018-768x1152.jpg
stadur: Listasafnið á Akureyri
about: >
  Laugardaginn 18. maí kl. 15 verður sýningin Vor opnuð í Listasafninu á
  Akureyri. Þar sýna 30 norðlenskir myndlistarmenn verk sín sem er ætlað að gefa
  innsýn í líflega flóru myndlistar á Akureyri og Norðurlandi. Sýningin er
  tvíæringur og afar fjölbreytt, bæði hvað varðar aðferðir og miðla. Til sýnis
  verða m.a. málverk, videóverk, skúlptúrar, ljósmyndir og teikningar.
  Sambærileg sýningin var síðast haldin í Listasafninu sumarið 2017.


  Í febrúar síðastliðnum auglýsti Listasafnið á Akureyri eftir umsóknum um
  þátttöku í áðurnefndri sýningu og var forsenda umsóknar að myndlistarmenn búi
  eða starfi á Norðurlandi eða hafi tengingu við svæðið. Alls bárust yfir 100
  verk og sérstaklega skipuð dómnefnd valdi verk eftir 30 listamann. Dómnefndina
  skipuðu Almar Alfreðsson vöruhönnuður, Haraldur Ingi Haraldsson
  myndlistarmaður, Hlynur Hallsson safnstjóri Listasafnsins á Akureyri, Rósa
  Kristín Júlíusdóttir kennari og myndlistarmaður og Vigdís Rún Jónsdóttir
  listfræðingur. Sýningarstjóri er Hlynur Hallsson.


  Listamennirnir sem taka þátt í sýningunni eru: Arna Valsdóttir, Árni Jónsson,
  Baldvin Ringsted, Bergþór Morthens, Brynhildur Kristinsdóttir, Brynja
  Baldursdóttir, Eiríkur Arnar Magnússon, Fríða Karlsdóttir, Habby Osk, Heiðdís
  Halla Bjarnadóttir, Hekla Björt Helgadóttir, Helga Pálína Brynjólfsdóttir,
  Helga Sigríður Valdimarsdóttir, Hólmfríður Vídalín Arngrímsdóttir,
  Jonna–Jónborg Sigurðardóttir, Joris Rademaker, Kristín Jónsdóttir frá
  Munkaþverá, Lilý Erla Adamsdóttir, Mari Mathlin, Ragnheiður Björk Þórsdóttir,
  Rebekka Kühnis, Rósa Njálsdóttir, Samúel Jóhannsson, Sara Björg Bjarnadóttir,
  Sigríður Huld Ingvarsdóttir, Sigurður Mar Halldórsson, Snorri Ásmundsson,
  Stefán Boulter, Svava Þórdís Baldvinsdóttir Júlíusson og Þórdís Alda
  Sigurðardóttir.


  Vor stendur til 29. september og verður opin alla daga kl. 10-17. Gefin hefur
  verið út  vegleg sýningarskrá á íslensku og ensku og reglulega verða
  leiðsagnir um sýninguna með þátttöku listamanna. Leiðsögn um sýningar
  Listasafnsins er alla fimmtudaga, á íslensku kl. 16 og á ensku kl. 16.30.
path: /exhibition/vor
---

