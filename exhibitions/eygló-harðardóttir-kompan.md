---
title: Eygló Harðardóttir - Kompan
opnun: 2019-05-16T12:48:30.065Z
lokun: 2019-06-02T12:48:30.113Z
mynd: /pics/eyglo.jpg
stadur: Alþýðuhúsið á Siglufirði
about: >-
  Fimmtudaginn 16. maí 2019 kl. 17.00 opnar Eygló Harðardóttir sýningu í
  Kompunni, Alþýðuhúsinu á Siglufirði.

  Sýningin er opin til 2. júní og er opin daglega frá kl. 14.00 – 17.00.


  Eyglo Harðardóttir (f.1964) sýnir í Kompunni þrjú verk Leikur I, Leikur II, og
  Þú átt leik - fimm skúlptúrar til að handfjatla, verkin eru unnin á árunum
  2015-18. Eygló vinnur gjarnan tví- og þrívíða abstraktskúlptúra og bókverk.
  Hráefni eins og pappír, bæði nýr og endurnýttur, ýmis litarefni, plast, viður,
  grafít og gler leggja grunn að hugmyndum Eyglóar og eru drifkraftur til að
  kanna möguleika og takmarkanir miðilsins hverju sinni. Sköpunarferlið
  einkennist af rannsóknum og könnun á efninu, þar sem möguleikar og takmarkanir
  eru kortlagðar, og auðkenni þess rannsökuð. Eftir stendur verk sem er
  afsprengi ferils þar sem efnið hefur ráðið för, þar sem það er teygt og því
  breytt og því fengið annað hlutverk.


  Á ferli sínum hefur Eygló haldið fjölda sýninga, Íslensku myndlistarverðlaunin
  2019 hlaut hún fyrir einkasýningu sýna Annað rými sem haldin var í
  Nýlistasafninu 2018. Verk Eyglóar eru meðal annars varðveitt í Listasafni
  Íslands, Listasafni Reykjavíkur, Nýlistasafninu, Ríkisútvarpinu og
  menningarsetrinu Kultuurikauppila í Finnlandi. Frá árinu 2015 hefur Eygló
  einnig unnið innan ramma bókverksins og dvaldi hún nýlega hjá WSW Residency, í
  New York. Þar gerði hún ýmsar efnis- og litatilraunir á prentverkstæði, og
  varð útkoman meðal annars bókverkið Annað rými.


  Eygló lærði í Myndlista- og handíðaskóla Íslands (1983-87) og Akademie voor
  Beeldende Kunst en Industrie í Enschede Hollandi (1987-90), en auk þess hefur
  hún lokið meistaragráðu í kennslufræðum við Listaháskóla Íslands (2014). 


  Heimasíða: http://eyglohardardottir.net


  Ljósmyndari: Helga Óskardóttir


  Uppbyggingasjóður/Eyþing, Fjallabyggð, Norðurorka og Aðalbakarí styrkja
  menningarstarf í Alþýðuhúsinu á Siglufirði.
about_en: ...
path: /exhibition/eyglohardardottir
---

